+++
title = "०५ जीवानां भगवद्-दासत्वम्"

+++

<details open><summary>विश्वास-प्रस्तुतिः</summary>

अथ जीवानां भगवद्-दासत्वम्

तथा हि श्वेताश्वतराः पठन्ति (श्वे।उ। ६.७)—
> तम् ईश्वराणां परमं महेश्वरं
> तं देवतानां परमं च दैवतम् ।
> पतिं पतीनां परमं परस्ताद्
> विदाम देवं भुवनेशम् ईड्यम् ॥ (क) ॥
</details>

<details><summary>मूलम्</summary>

अथ जीवानां भगवद्-दासत्वम्

तथा हि श्वेताश्वतराः पठन्ति (श्वे।उ। ६.७)—
> तम् ईश्वराणां परमं महेश्वरं
> तं देवतानां परमं च दैवतम् ।
> पतिं पतीनां परमं परस्ताद्
> विदाम देवं भुवनेशम् ईड्यम् ॥ (क) ॥
</details>

<details><summary>कान्तिमाला</summary>

जीवानां हरिदासत्वं प्रतिपादयितुमाह अथेति । ननु हरिदासत्वे स्वरूपसिद्धे किमर्थं उपदेशः इति चेत् तदभिव्यक्त्वर्थः स उपदेश इति गृहाण । एवमाह श्रुतिः । घतमिव पयसि गूढं भूते भूते वसति विज्ञानां । सततं मन्थायितव्यं मनसा मन्थानदण्डेन । इति ॥ तमिति ईश्वराणां चतुर्मुखादानां । देवतानां इन्द्रादीनां ॥क॥
</details>

<details open><summary>विश्वास-प्रस्तुतिः</summary>

स्मृतिश् च—
> ब्रह्मा शम्भुस् तथैवार्कश् चन्द्रमाश् च शतक्रतुः ।
> एवम् आद्यास् तथैवान्ये युक्ता वैष्णव-तेजसा ॥ इत्य् आद्या ॥
> स-ब्रह्मकाः स-रुद्राश् च सेन्द्रा देवा महर्षिभिः ।
> अर्चयन्ति सुर-श्रेष्ठं देवं नारायणं हरिम् ॥ इति च (ख) ॥
</details>

<details><summary>मूलम्</summary>

स्मृतिश् च—
> ब्रह्मा शम्भुस् तथैवार्कश् चन्द्रमाश् च शतक्रतुः ।
> एवम् आद्यास् तथैवान्ये युक्ता वैष्णव-तेजसा ॥ इत्य् आद्या ॥
> स-ब्रह्मकाः स-रुद्राश् च सेन्द्रा देवा महर्षिभिः ।
> अर्चयन्ति सुर-श्रेष्ठं देवं नारायणं हरिम् ॥ इति च (ख) ॥
</details>

<details><summary>कान्तिमाला</summary>

ब्रह्मादीनामैश्वर्यं परमात्मदत्तमित्याह ब्रह्मेति ॥ख॥
</details>

<details open><summary>विश्वास-प्रस्तुतिः</summary>

पाद्मे च जीव-लक्षणे—
> दास-भूतो हरेर् एव नान्यस्यैव कदाचन ॥ (ग) ॥  
इति प्रमेय-रत्नावल्यां जीवानां भगवद्-दासत्व-प्रकरणं नाम पञ्चम-प्रमेयम्  
॥ ५ ॥
</details>

<details><summary>मूलम्</summary>

पाद्मे च जीव-लक्षणे—
> दास-भूतो हरेर् एव नान्यस्यैव कदाचन ॥ (ग) ॥  
इति प्रमेय-रत्नावल्यां जीवानां भगवद्-दासत्व-प्रकरणं नाम पञ्चम-प्रमेयम्  
॥ ५ ॥
</details>

<details><summary>कान्तिमाला</summary>

दासभूत इति नान्यस्य ब्रह्मरुद्रादेः ॥२॥
</details>

॥ इति प्रमेयरत्नावल्यां जीवानां हरिदासत्वप्रकरणं व्याख्यातं ॥ …(६)

